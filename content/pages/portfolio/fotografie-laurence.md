---
title: Fotografie Laurence
subtitle: Freelance fotograaf in bijberoep.
date: '2019-05-10'
thumb_image: /images/IMG_1776.jpg
thumb_image_alt: Fotografie Laurence Verheijen
image: /images/portfoliofotografie.jpg
image_alt: Fotografie Laurence Verheijen
seo:
  title: Fotografie Laurence
  description: >-
    Drie jaar geleden zette ik de stap naar freelance fotograaf, en dat heb ik
    nog niet betreurd!
  extra:
    - name: 'og:type'
      value: website
      keyName: property
    - name: 'og:title'
      value: Fotografie Laurence
      keyName: property
    - name: 'og:description'
      value: >-
        Drie jaar geleden zette ik de stap naar freelance fotograaf, en dat heb
        ik nog niet betreurd!
      keyName: property
    - name: 'og:image'
      value: images/1.jpg
      keyName: property
      relativeUrl: true
    - name: 'twitter:card'
      value: summary_large_image
    - name: 'twitter:title'
      value: Project Title 1
    - name: 'twitter:description'
      value: This is the project 1 description
    - name: 'twitter:image'
      value: images/1.jpg
      relativeUrl: true
layout: project
---
Het 'project' dat me het nauwst aan het hart ligt, is uiteraard mijn bijberoep als fotograaf. Het begon 10 jaar geleden met het maken van foto's voor vriendinnen, maar groeide uit tot een heus bedrijf. Ik kende vele ups en downs, zo heb ik een tijd minder kunnen fotograferen door mijn veeleisende opleiding, maar sinds twee jaar doe ik dit officieel in bijberoep!

Ik ben erg trots op het werk dat ik verricht en hoe ik dit aanpak. Er komt immers veel bij kijken! Het gaat verder dan het maken van een foto. Zo moet je eerst klanten hebben waarvan je een foto kan maken. Dit is iets wat doorheen de jaren gegroeid is. Toen ik net startte ging ik vaak naar meetings, en zo leerden mensen mij kennen. Ook verdeelde ik flyers bij enkele dierenartsen in de buurt en paardenwinkels. Ik doe al jaren geen gratis fotoreportages meer, maar het heeft me toen wel naambekendheid opgeleverd. Vandaag de dag kies ik heel bewust waar ik mijn energie op richt, het blijft immers een bijberoep en ik heb ook geen zeÃ«en van tijd buiten mijn voltijdse job. Zo koos ik ervoor om geen instagrampagina te onderhouden. De ROI was te laag, ik stak er veel energie in maar het was niet daar waar mijn klanten zaten, het bleef bij 'likes om likes', de paardencommunity is toch iets aparts op instagram. Daarom koos ik bewust om enkel mijn facebookpagina (<https://www.facebook.com/fotografielaurenceverheijen>) te behouden. Mijn klanten zijn vaak van de iets oudere generatie en die bereik ik toch vooral op facebook, instagram zou ik eerder beschouwen als een interactief portfolio. Ik bouwde doorheen de jaren een sterke relatie op met mijn trouwe klanten, en het is ook via hen dat ik nieuwe klanten krijg. Ik vind het dus belangrijker om te investeren in deze band. Ik vind het dan ook niet erg dat mijn facebookpagina een relatief klein aantal volgers heeft, de volgers die ik heb, heb ik immers veel aan.  

> "Laurence is al jaren onze vaste fotograaf. Fijn contact, snelle levering en ze maakt prachtige foto's."

Momenteel doe ik een vijftigtal shoots per jaar, en dat is eigenlijk ook meteen mijn maximum om nog wat vrije tijd over te hebben. Daarom investeer ik niet in extra advertenties/acties/... Om een goede balans te vinden tussen werk en social media, stel ik elke twee maanden de posts in voor de volgende twee maanden.

Via mijn website <https://laurenceverheijen.be> krijg ik ook wel regelmatig aanvragen tot shoots binnen, dat vind ik toch altijd wel speciaal. Er zijn zoveel (paarden)fotografen, en toch kiezen ze mij! Natuurlijk maakte ik mijn site om gevonden te worden en ik ben blij dat het werkt. Het ontwerp, de teksten schrijven, vond ik erg leuk om te doen. 

Ook de meer administratieve kant is iets wat ik doorheen de jaren geleerd heb. De boekhouding bijhouden, goed contact houden met klanten (snel reageren), shoots inplannen (en talloze keren verzetten, dankuwel Belgisch weer...), foto's leveren via een bestelpagina, en ook simpelweg enorme hoeveelheden foto's verwerken op een korte tijd en daarmee iedereen tevreden houden... er zijn veel uitdagingen aan fotograaf zijn maar het is het allemaal waard. 

> Het mooiste aan fotograaf zijn? De reactie van de klant bij het ontvangen van de foto's. Mensen blij maken is waar ik het uiteindelijk voor doe.
