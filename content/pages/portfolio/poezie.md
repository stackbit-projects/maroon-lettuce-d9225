---
title: Poëtische QR-tocht
subtitle: Creatieve zoektocht naar gedichten.
date: '2019-04-08'
thumb_image: /images/energetic-zebra.png
thumb_image_alt: QR-tocht poëzie
image: /images/qrwandeling.png
image_alt: QR code opdracht poëzie wandeling
seo:
  title: Poëzietocht
  description: This is the project 3 description
  extra:
    - name: 'og:type'
      value: website
      keyName: property
    - name: 'og:title'
      value: Project Title 3
      keyName: property
    - name: 'og:description'
      value: This is the project 3 description
      keyName: property
    - name: 'og:image'
      value: images/3.jpg
      keyName: property
      relativeUrl: true
    - name: 'twitter:card'
      value: summary_large_image
    - name: 'twitter:title'
      value: Project Title 3
    - name: 'twitter:description'
      value: This is the project 3 description
    - name: 'twitter:image'
      value: images/3.jpg
      relativeUrl: true
layout: project
---
In de bib werken, is dat niet gewoon achter de balie boeken lezen? Nee! Ik werkte een halfjaar deeltijds bij de bib, en ik moest echt de handen uit de mouwen steken om alles gedaan te krijgen op de weinige uren die ik had. De meeste werknemers hadden weinig tot geen ervaring met 'facebook' en gaven het dus maar al te graag uit handen. Facebook was overigens de verzamelnaam voor online communicatie, dat geeft al een hint van wat me te wachten stond!

Ik was verantwoordelijk voor alles wat met communicatie te maken had (zowel online als offline) en de scholenwerking. Omdat het een raar jaar was met corona, moesten plots veel schoolactiviteiten een andere invulling krijgen. Zo ook de poëzieweek. Traditioneel is er een groot concert, waar gedichten worden voorgelezen. Dit kon toch niet doorgaan, hoewel het lang leek alsof het wel ging kunnen. Daarom moest ik  vrij last minute op zoek naar een goed alternatief.

Ik kwam op het idee om een wandeling buiten te organiseren, maar dan wel een die interactief was. Zo ontstond het idee om QR-codes te verstoppen op de wandeling, waarin een doe-opdracht en gedicht zat. Ik zocht zeven korte maar boeiende gedichten uit rond het thema van dat jaar en bedacht creatieve opdrachten erbij. De moeilijkheid was hier om het niet te lang te maken, leuk te houden, en geschikt te maken voor verschillende leeftijdsniveaus. De scholen konden in klasverband deze tocht afleggen en de QR-codes zoeken. 

So far so good, tot het maken van de QR-codes. Het is een leuk idee in theorie, maar ik had eigenlijk nog nooit met QR-codes gewerkt. Blijkbaar kan je tekst in een QR-code plaatsen, maar die is erg beperkt qua karakters. Veel te weinig voor een gedicht dus!  Snel op zoek naar een alternatief. Het is ook mogelijk om te linken naar een URL, dat bood mogelijkheden. Ik maakte nieuwe pagina's aan op de website van de bibliotheek die ik verbergde. Zo kon ik via de QR-code linken naar die specifieke pagina's, die verder niet terug te vinden waren. Een simpele maar doeltreffende oplossing.

> "Wegens groot succes openen we onze poëzietocht voor het grote publiek!"

De actie was een groot succes. De leerkrachten vonden de opdrachten heel educatief en leuk om te doen, de tocht was juist lang genoeg, en de leerlingen hebben zich geamuseerd. Daarom was het dan ook erg fijn om te horen dat de ze vanuit de gemeente beslisten om de wandeling open te stellen voor het brede publiek, en niet enkel de schoolgaande jeugd. De infobundeltjes die ik maakte, waarin de wegbeschrijving stond en de opdrachten beschreven werden  (als back-up, moest er een QR-code niet werken), werden verdeeld in de bibliotheek. Doel bereikt! Extra aandacht voor poëzie, en nieuwe gezichten in de bibliotheek die aangetrokken werden door de originele wandeling.
